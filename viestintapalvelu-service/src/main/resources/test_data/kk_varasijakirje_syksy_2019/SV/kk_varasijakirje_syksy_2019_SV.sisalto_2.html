<p><b>Antagningsresultatet</b> kan vara godkänd, villkorligt godkänd, på reservplats, underkänd eller annullerad.
    Antagningen är annullerad om du har godkänts till ett av dina högre ansökningsmål. Antagningen är annullerad också
    då samtliga nybörjarplatser inom ansökningsmålet har fyllts, och dina poäng inte räcker till för en studieplats
    eller reservplats. Högskolorna kan begränsa antalet reservplatser inom sina ansökningsmål. Vissa ansökningsmål
    använder sig inte alls av reservplatser. Om ditt antagningsresultat är underkänt, kan du inte godkännas till
    utbildningen, eftersom du inte uppfyller de minimikrav som ställs för att bli godkänd. I detta fall syns orsaken
    till avslaget under ansökningsmålets namn.</p>
<p><b>Antagningssätt</b> - Dina poäng/Lägsta godkända poängantal (Lägsta godk.):<br/>I denna kolumn ser du ditt
    poängantal specificerat enligt ansökningsmålets antagningssätt och det lägsta poängantalet som har blivit godkänt
    enligt antagningssättet i fråga. Om ansökningsmålet använder sig av en kvot för förstagångssökande kan det lägsta
    poängantalet för icke-förstagångssökande var högre än det lägsta poängantalet som syns i tabellen. Poängantalet kan
    bestå av flera olika delar. Läs mera i antagningsgrunderna för ansökningsmålet om de faktorer som poängsätts. Enbart
    poängantalet inverkar inte ensamt på antagningsresultatet. Till exempel ett underkänt resultat för en urvalsprovsdel
    eller ett underkänt språkprov kan hindra antagning oberoende av det totala antalet poäng. Du får ett poängantal
    endast ifall det har varit möjligt att räkna ut ditt poäng enligt detta antagningssätt. Kolumnen är tom, om
    poängräkning inte används för detta antagningssätt eller om det inte har varit möjligt att räkna poäng för dig.</p>
<p><b>Din reservplats</b> - du ser din eventuella reservplats i denna kolumn. Du kan vara på reservplats i flera olika
    köer för samma ansökningsmål. Högskolorna har angett antagningssätten i sina antagningsgrunder. Du hittar exaktare
    information om antagningssätten i antagningsgrunderna för ansökningsmålet.</p>
<p><b>Villkorligt godkänd</b> - betyder att antagningsbeslutet är villkorligt och kan bekräftas först då du visat för
    universitetet att villkoret har uppfyllts. Yrkeshögskolorna använder även termen "Godkänd" för villkorligt
    godkännande.</p>
<p>Om du behöver hjälp att tolka antagningsresultatet eller om du vill ha mera exakt information om grunderna för
    underkännande, kan du kontakta ansökningsservicen vid högskolan.</p>
