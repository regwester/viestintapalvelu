<h2>Antagningsbeslutets villkorlighet</h2>
<p>Ditt antagningsbeslut kan enligt antagningsgrunderna för ansökningsmålet vara villkorligt. Antagningen kan vara
    villkorlig ifall den har gjorts på basis av en sådan examen, för vilken det inte finns ett slutligt examensbetyg.
    Antagningen är också villkorlig ifall den gjorts på basis av uppgifter som du angett, vilka i ett senare skede bör
    kontrolleras (avgångsbetyg från gymnasium eller yrkesinriktad grundexamen eller avgångsbetyg från högskola samt
    eventuella arbetsintyg). Ett villkorligt antagningsbeslut förfaller om du inte inom utsatt tid skickar en kopia av
    ditt betyg till högskolan. Kontrollera tidsfristen i antagningsgrunderna. Ett villkorligt antagningsbeslut kan
    förfalla också om det har gjorts utgående från obestyrkta preliminära vitsord och slutvitsorden sjunker. Om de
    uppgifter du har angett visar sig vara felaktiga, kan antagningsbeslutet annulleras.</p>

<h2>Ändringssökande</h2>
<p>Om du anser att det i antagningen av studerande eller vid tillämpningen av antagningsgrunderna har skett ett fel, kan
    du skriftligen begära om rättelse inom 14 dygn efter att antagningsresultatet har publicerats inom ramen för högskolans 
    öppethållningstid. Bekanta dig alltid först med antagningsgrunderna för ansökningsmålet och anvisningarna för begäran 
    om rättelse. Ta därefter vid behov kontakt med den högskola som ordnar ansökningsmålet. Du kan senast det datum som 
    nämns ovan göra en skriftlig, individualiserad begäran om rättelse gällande beslutet om antagningen av studerande. 
    Du hittar mera information om hur du gör en rättelse och nödvändig kontaktinformation på högskolans webbplats och 
    i ansökningsmaterialet. Högskolan behandlar inte en begäran om rättelse som gäller ett ansökningsmål som i 
    ansökningsmålsordningen är på en lägre plats än det ansökningsmål som du har antagits till.</p>
<p>Rikta din begäran om rättelse till det organ som högskolan definierar för ansökningsmålet och skicka din begäran till
    den adress som nämns i antagningsgrunderna senast det datum som nämns ovan.</p>
